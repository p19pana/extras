
Ο Dennis Ritchie θεωρείται ένας από τους σπουδαιότερους επιστήμονες υπολογιστών, με το έργο του να φτάνει τέτοια επίπεδα σημαντικότητας, έτσι ώστε κάποιοι να υποστηρίζουν πως έθεσε τα θεμέλια για ολόκληρο τον υπολογιστικό κόσμο. Μετά από πτυχία σε φυσική και μαθηματικά, ο Ritchie εντάχθηκε στα Bell Labs, όπου μαζί με τον Ken Thompson υλοποίησαν το σύστημα UNIX, ένα time-sharing σύστημα το οποίο είχε την πρωτοπορία πως δεν ήταν "δεμένο" πάνω σε ένα συγκεκριμένο υλισμικό. Κατ' επέκταση, ακολούθησε η δημιουργία της C ως ένας υποστηρικτικός πυλώνας του unix, η οποία όμως κατάφερε να βρει χρηστικότητα πάνω και σε άλλες εφαρμογές, και ακόμη και δημιούργησε την δικιά της οικογένεια γλωσσών προγραμματισμού.

Το UNIX ξεκίνησε ως ένας απόγονος του Multics, του λογισμικού που ο Ritchie και ο Thompson δούλευαν στα πλαίσια της ενασχόλησής τους στα Bell Labs. Είναι βαασισμένο κυρίως πάνω στην ανάγκη για φορητότητα, αλλά ενσωματώνοντας και άλλες (πλέον χαρακτηριστικές) λειτουργίες, όπως για παράδειγμα το ιεραρχικό σύστημα αρχειοθέτησης, η τμηματική σχεδίασή του, και υποστήριξη πολλαπλών διεργασιών και χρηστών. Μέσω της open source φιλοσοφίας του, το UNIX αποτέλεσε τον πρόγονο για διάφορα distributions που βασίζονταν πάνω του, με το πρωταρχικό παράδειγμα να είναι το BSD, μια έκδοση που δημιουργήθηκε από φοιτητές και καθηγητές του πανεπιστημίου της Καλιφόρνια, όπου ο Ritchie δίδασκε εκείνη την περίοδο.

Ακολουθώντας την ίδια μεθοδολογία, ο Ritchie χρησιμοποιήσε την γλώσσα B που ο Thomson είχε γράψει, και εμπλουτίζοντάς την με περισσότερους τύπους δεδομένων και συντακτικό, δημιούργησε την γνωστή σε όλους μας γλώσσα προγραμματισμού C. Αυτό ήταν ένα σημαντικό επίτευγμα, διότι όντας μια γλώσσα χαμηλού επιπέδου, ήταν εξαιρετικά αποτελεσματική στον προγραμματισμό και την συγγραφή λειτουργικών συστημάτων. Χρησιμοποιώντας το καινούργιο αυτό εργαλείο, ο Ritchie ξαναέγραψε ολόκληρο το kernel του UNIX πάνω στην C, επιτυγχάνοντας το πολυπόθητο για αυτόν υψηλό επίπεδο φορητότητας, το οποίο θα καθιστούσε τα UNIX ένα διαχρονικό σύστημα. Παρ' όλα αυτά, η χρήση της γλώσσας C δεν έμεινε εκεί, καθώς με το πέρας του χρόνου και την ενασχόληση των χρηστών, η C όχι μόνο κατάφερε να αναγνωριστεί και να της αποδοθεί ANSI Standard, αλλά και αποτέλεσε προγενέτειρα για γλώσσες όπως η C#, η C++ και η Java.

Η χρησιμότητα, η αποτελεσματικότητα, και κυρίως η φιλοσοφία που προσέφερε το UNIX πάνω στον κόσμο της πληροφορικής είναι ευρέως γνωστή, και για πολλούς, ακόμη και αξιέπαινη. Είτε μιλάμε για χρήσεις σε συστήματα εταιριών, είτε σε προγραμματιστικά περιβάλλοντα, είτε ακόμη και για προσωπική χρήση, το μόνο σίγουρο είναι πως τα συστήματα αυτά κατάφεραν να λειτουργήσουν ως "σκελετός" για τις περισσότερες μοντέρνες υπολογιστικές μορφές. Όπως μπορούμε οι περισσότεροι να συμφωνήσουμε σήμερα, είναι ευδιάκριτο το τι μας έχει προσφέρει το έργο του Ritchie, όμως, για την εποχή, η σπουδαιότητα της δημιουργίας του UNIX, σε συνδυασμό με την γλώσσα προγραμματισμού C, είναι οι κύριοι λόγοι που o Ritchie στέφθηκε με το βραβείο Turing.
